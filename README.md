## Ketvirtasis praktinis darbas
## Žaidimo sąsajos kūrimas
### Darbo tikslas
Panaudoti JavaScript scenarijus ir objektinio dokumento modelio (DOM), naršyklės objektinio modelio (BOM) priemones valdomam HTML turiniui
kurti.
### Darbo užduotis
Sukurti kliento pusėje apdorojamų scenarijų pagrindu veikiantį žaidimą atminčiai lavinti. Žaidimo esmė – žaidimo lentoje surasti identiškų
paveikslėlių poras.<br>
Žaidimo lenta sudaryta iš ne mažiau kaip 10 skirtingų paveikslėlių porų, kurie išdėstomi atsitiktine tvarka ir uždengiami. Žaidėjas turi surasti visas poras
atverdamas paveikslus paporiui. Jeigu atverstoji paveikslų pora sutampa, abu paveikslėliai išnyksta, tokiu būdu uždengtų langelių skaičius sumažėja.
Atvertus skirtingų paveikslėlių porą, abu paveikslėliai vėl užverčiami.
### Darbo reikalavimai
**Kuriamo žaidimo savybės:**
1. Žaidimas įgyvendinamas kaip HTML dokumentas. Stiliui valdyti naudoti CSS priemones, valdomam turiniui ir skaičiavimams –
JavaScript scenarijus, DOM ir BOM priemones.
2. Naudojami paveikslėliai (realaus pasaulio objektai, geometrinės figūros, skaičiai, etc.), jų pateikimas, išdėstymas – laisva kūrybine
valia.
3. Žaidimo sunkumo lygis, rezultatas ir jo vertinimo būdas parenkamas laisvai.
4. Pradedant naują žaidimą žaidėjas gali nurodyti savo vardą. Geriausi žaidimo rezultatai turėtų būti saugomi sesijos atmintyje
(sessionStorage). Žaidimo sesija vadiname naršyklės lango (arba kortelės) gyvavimo laiką.
5. Numatyti žaidimo stiliaus pritaikymą nedideliems ekranams, sąsają įgyvendinti pagal reaguojančio dizaino (responsive design) principus.
6. Žaidimo sąsajoje įgyvendinti bent keturis Nielsen euristikos principus.
