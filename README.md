## Pirmasis praktinis darbas
## Reaguojančio stiliaus HTML dokumentai
### Darbo tikslas
HTML ir CSS kalbų panaudojimas reaguojančio stiliaus (angl. responsive) dokumentams bei puslapiams kurti.
### Darbo užduotis
Sukurti teminį interneto puslapį (svetainę). Dokumento stiliui valdyti panaudoti CSS kalbą. Sukurtajam dokumentui suteikti
reagavimo /prisitaikymo prie įrenginio parametrų (skiriamosios gebos, dydžio, orientacijos) savybių.
### Darbo reikalavimai
**Reikalavimai dokumentui:**
1. Konkrečios paskirties (informacinės, asmeninės, komercinės, etc.) dokumentas.
2. Dokumente turėtų būti įgyvendinta bent vienos naudotojo užduoties (angl. task) atlikimo galimybė (pvz., pasirinkti prekę ir gauti prekės
aprašą; pagal pasirinktus paieškos kriterijus susirasti konkretų informacinį dokumento skyrių). Galinės dalies (angl. back-end) įgyvendinimas – nebūtinas.
3. Turiniui panaudoti pagrindinius HTML elementus – antraštes, pastraipas, paveikslus, lenteles, nuorodas.

**Reikalavimui stiliui:**
1. Įgyvendinti reaguojantį (angl. responsive) dokumento stilių. Stilius turėtų būti pritaikomas prie atvaizdavimo įrenginio (monitoriaus)
savybių, naršyklės lango dydžio.
2. Reaguojančio stiliui panaudoti terpės užklausas, santykinius dydžius, keičiamas elementų pozicijas, turinio išdėstymą lankstaus konteinerio
(angl. flex-box), tinklelio (angl. grid view) pagalba.
3. Pritaikyti stilius tiek horizontalaus, tiek vertikalaus tipo ekranams.

**Reikalavimai įgyvendinimui:**
1. Visas turinys ir savybės kuriamos naudojant HTML ir CSS kalbas.
2. Darbas atliekamas teksto redaktoriumi. Rašant kodą vadovautis HTML 5 ir CSS 3 standartais.
3. HTML elementų stilius valdomas CSS komandomis išoriniame faile. Dalis stiliaus gali būti aprašyta kaip vidinis stilius HTML dokumente.
Įterptinio (angl. inline) stiliaus, HTML elementų atributų nenaudoti.
4. Jokie išoriniai stiliaus karkasai (angl. frameworks), bibliotekos ar kiti stilių resursai nenaudojami.

