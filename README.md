## Trečiasis praktinis darbas
## Dinaminė duomenų anketa
### Darbo tikslas
Panaudoti JavaScript scenarijus ir objektinio dokumento modelio DOM priemones valdomam HTML turiniui kurti.
### Darbo užduotis
Sukurti anketą kliento duomenims surinkti.
### Darbo reikalavimai
**Kuriamos anketos savybės:**
1. Anketa įgyvendinama kaip HTML dokumentas su kliento pusėje vykdomais scenarijais. Stiliui valdyti panaudoti CSS priemones,
turiniui valdyti – JavaScript scenarijus, DOM sąsają. Visus surenkamus duomenis saugoti viename JavaScript objekte.
2. Anketą įgyvendinti vadovaujantis: <br>
 a) Minimalios anketos principu – klientas turi matyti minimalų reikalingą anketos laukų kiekį. <br>
 b) Minimalaus pildymo principu – klientui reikia suvesti tik būtinus duomenis, apskaičiuojamų / išskaitomų / nuspėjamų duomenų
laukai anketoje turi būti užpildomi savaime. <br>
 c) Kategorizuotų duomenų pateikimo principu – klientui pateikiami duomenys turi būti kategorizuoti, sugrupuoti. <br>
 d) Matomumo, skaidrumo principu (Nielsen euristikoje – Visibility of system status) – klientas visąlaik turi matyti pildymo proceso
būseną.
3. Numatyti ir išbandyti anketos naudojimą nedideliuose ekranuose.

**Anketoje surenkami duomenys:**
1. Lytis [vyras, moteris].
2. Vardas, antrasis vardas, pavardė.
3. Gimimo data.
4. Asmens kodas (jo dalį sudaro gimimo datos duomenys).
5. Išsilavinimas [pagrindinis, vidurinis, profesinis, aukštasis-kolegijinis,
aukštasis-universitetinis].<br>
 a) [Paskutinė užbaigta mokslo / studijų įstaiga, užbaigimo metai]; <br>
 b) [Kvalifikacija] (specialybės pavadinimas); <br>
 c) [Mokslo laipsnis]  <br>
6. Telefono numeris (labiausiai tikėtina, kad numeris - lietuviškas).
7. El. pašto adresas.
8. Gyvenamoji vieta (adresas).
9. Vedybinė padėtis [nevedęs/netekėjusi, vedęs/ištekėjusi, išsiskyręs(-usi)]. <br>
 a) Sutuoktinis(-ė) [vardas, pavardė].
10. Profesinė padėtis [studijuoja, dirba, nedirba, motinystės/tėvystės atostogose]: <br>
 a) [Studijų pakopa, kursas, įstaiga, tikėtini baigimo metai];<br>
 b) [Darbo įstaiga, pareigos];<br>
 c) [Nedarbo priežastis];<br>
 d) [Atostogų pabaiga].<br>
11. Darbo patirtis [metai].
12. Darbo sritis [teisė, viešasis sektorius, sveikatos apsauga, farmacija,
pramonė / gamyba, IT, prekyba, krašto apsauga, vidaus reikalų
sistema, klientų aptarnavimas ir paslaugos, transportas, kultūra ir
pramogos, švietimas / studijos].
<br> <br> Laužtiniuose skliausteliuose nurodyti surenkami duomenys, pasirinkimo
variantai.
